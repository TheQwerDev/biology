---
layout: post
title: Litiaza renală - cauze, simptome, tratament si preventie
date: 2024-04-22 03:33:33 +0300
description: Hello, Stranger # Add post description (optional)
img: lightingboly.jpeg # Add image post (optional)
fig-caption: # Add figcaption (optional)
tags: [Holidays, Hawaii, or PVP Boss]
youtubeId: UW8oKaMRqRg
---

# **Capitole**
* <A href="#Simptome">Simptomele litiazei renale</A>
* <A href="#Cauze">Cauzele litiazei renale</A>
* <A href="#diagnostic">Diagnostic</A>
* <A href="#Gestionarea-afecțiunii-si-tratamentul">Gestionarea afecțiunii si tratamentul</A>
* <A href="#prevenție">Prevenție</A>

---

Litiaza renală sau litiaza urinară este o afecțiune care se manifestă prin formarea și închegarea de material cristalin și săruri la nivelul rinichilor, sub forma unor calculi sau „pietre”. Calculii renali sau „pietrele la rinichi” se formează atunci când urina este prea concentrată, ceea ce conduce la acumularea materialelor cristaline. Descoperiți la timp, calculii nu cauzează leziuni permanente, dar pot să apară complicații dacă aceștia încep să se deplaseze.

![disciplined]({{site.baseurl}}/assets/img/rockinmykidney.jpeg)

# **Simptome**

Pietrele de mici dimensiuni produc rareori simptome. De cele mai multe ori, trec nedetectate si sunt eliminate prin urina. Cu toate acestea, pietrele de mari dimensiuni cauzeaza simptome precum:

* Durere în partea laterală a abdomenului, în zona lombară sau în zona inghinală. Durerea poate fi de durată sau trecătoare
* Febră
* Transpirație intensă
* Greața și/sau varsături
* Sânge în urină
* Infecție renală

# **Cauze**
![aaooaooa]({{site.baseurl}}/assets/img/owww.jpeg)

De regulă, litiaza renală nu are o singură cauză, ci este o manifestare a mai multor factori, care duc la un dezechilibru al componenței chimice a urinei. Astfel, aceasta poate conține substanțe care conduc la formare de pietre la rinichi, precum calciul în cantități mari, acidul uric, oxalatul etc. Dintre alți factori de risc putem aminti:

* Deshidratarea - cauzată fie de un aport insuficient de lichide, de exerciții fizice în exces, fără un consum adecvat de lichide, fie de temperaturi ridicate
* Istoricul familial și individual
* Alimentația - sarea este o substanță care încetinește filtrarea calciului la nivelul renal; zahărul și proteinele sunt alți factori care pot conduce la formarea calculilor
* Obezitatea;
* Dezechilibrul metabolic, care poate schimbă componentă urinei
* Infecții ale tractului urinar
* Traumatismele renale
* Malformații urinare, ca ureterocelul
* Tratament cu anumite diuretice

# **Diagnostic**

Pentru un diagnostic corect, se folosesc atât metode imagistice, cât și metode paraclinice, precum analize de urină și de sânge, care poate evidenția un nivel crescut de calciu sau de acid uric.

Investigațiile imagistice indicate de medicul specialist pot include:

* Tomografia cu spirală, care poate identifica tipurile de calculi
* Radiografia abdominală
* Ecografia abdominală
* Pielografia intravenoasă

# **Gestionarea afecțiunii si tratamentul**

![teh moster is com]({{site.baseurl}}/assets/img/gulpgulp.jpeg)

Un tratament corect al litiazei renale necesită identificarea calculilor (dimensiuni, compozitie), precum și frecvența recidivelor sau a infecțiilor urinare. În cazul durerilor, se vor prescrie medicamente analgezice, iar pentru dureri de mare intensitate, medicul poate prescrie și medicamente opioide.

Tratamentul poate consta într-o serie de proceduri, precum:

* Litotriția - calculii sunt sparti si eliminati cu ajutorul litotritorului
* Ureteroscopia - tratament endoscopic cu ureteroscop
* Ureteroscopie flexibilă digitală cu laser
* Litotriția cu ultrasunete
* ESWL - litotriția extracorporală cu unde de șoc
* Nefrolitotomia percutanată
* Chirurgie deschisă, cu anestezie generală

# **Prevenție**

Pietrele la rinichi reprezintă o problemă des întâlnită.
Cum durerea asociată pietrelor la rinichi se poate acutiza, este important să se ia măsuri pentru a reduce riscul de apariție a acestei probleme. Câteva măsuri pentru prevenirea pietrelor la rinichi sunt:
* Hidratarea corectă
* Consumul de alimente cu acid citric crescut
* Consumul de magneziu
* Consumul de alimente bogate în calciu (lapte, iaurt, branza)
* Evitarea consumului mare de alimente bogate in oxalați (spanac, soia, migdale, cartofi)
* Evitarea dozelor mari de vitamina C
* Evitarea consumului mare de sare
* Evitarea consumului mare de proteine animale

---
### Litiaza renală explicată de către un expert:
{% include youtubePlayer.html id=page.youtubeId %}


---
